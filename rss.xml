<?xml version="1.0" encoding="UTF-8"?><rss version="2.0" xmlns:content="http://purl.org/rss/1.0/modules/content/"><channel><title>Озеро</title><description>Статті про генеалогію, історію та інструменти Качиного Всесвіту</description><link>https://verse-astro.vercel.app/</link><language>en-US</language><item><title>Паспорт в генеалогії та радянська форма-1 (Заява про видачу паспорта від 1974р.)</title><link>https://verse-astro.vercel.app/posts/passports/</link><guid isPermaLink="true">https://verse-astro.vercel.app/posts/passports/</guid><description>Ну і тут теж щось буде</description><pubDate>Mon, 06 Jan 2025 00:00:00 GMT</pubDate><content:encoded>
Статтю буде доповнено, адже має багато цікавих уточнень. *(В основу взяті матеріали з пращур  [https://prashhur.com/zayava-pro-vidachu-pasporta/](https://prashhur.com/zayava-pro-vidachu-pasporta/))*

&gt; **Історична довідка:**
&gt; Паспорт використовувався для подорожей в інші країни, адже якось треба індифікувати людину, яка мандрує. Фотографію було фактично винайдено в 1816р., а знімки на побутовому рівні стануть доступнішу лише в кінці ХІХ століття. Тому в паспорті описувалася зовнішність пред’явника текстом.

&gt; З початку ХХ століття все до більшої кількості документів почали прикріпляти світлини. Тоді не було чітких норм і можна зустріти випадки, коли подавали на офіційні документи світлини з дітьми, з тваринами, в профіль, тощо.

Більш детально за радянську систему можна прочитати у статті вище ([тиць](https://prashhur.com/zayava-pro-vidachu-pasporta/)), а я зосереджуся на постанові Ради Міністрів СРСР від 28 серпня 1974 року № 677 &quot;Про затвердження положення про паспортну систему в СРСР&quot;. Вона забов’язувала всіх громадян замінити старі паспорти на нові і отримати їх у разі відсутності (мешканці сіл були обмежені в цьому праві і фактично було заручниками, адже без документів у місті ти ніде не влаштуєшся).
Знаючи інформацію вище і те, що форма-1 зберігалася весь цей час в картотеках територіальних підрозділів ДМС і була в 2020р. переведена в  цифровий формат, можна почати діяти!

#### **Спосіб 1 (фізичний лист-запит):**

**Надати:** Заяву та копію паспорту та документи, що підтверджують родині стосунки.
**Вартість:** лише ціна доставки листа на адресу.

&gt; *Центральне міжрегіональне управління ДМС
&gt; у м. Києві та Київській області вул. Березняківська, 4-А,
&gt; м. Київ,
&gt; 02152*\
&gt; ****

**Процедура:** відправити фізично лист і дочекатися зворотної відповіді.

#### **Спосіб 2 (Подача запиту через електронну адресу):**

**Надати:** заяву, паспорту та всі документи мають бути вкладені в один файл PDF і підписані ВАШИМ цифровим ключем.
**Вартість:** безкоштовно.
**Процедура: **Відправити на ось цю електронну адресу [hotline@dmsu.gov.ua](mailto:hotline@dmsu.gov.ua)
Або заповнити форму на сайті ДМСУ ([тиць](https://dmsu.gov.ua/services/hotline.html?fbclid=IwAR2TeD7gwmRlqCA0Qm27UQCXHt3cgR0vRrZppQjsvmEkVDEiJHH0iSygeiE)).
Важливо – документи присилають виключно на фізичну адресу і виключно у вигляді скан-копії. Тому буде не колір, а чорно-біле зображення.

#### **Спосіб 3 (адвокатський запит, довіреність):**

Цим питанням займається юрист або довірена особа, яка має доручення і копії Ваших документів, проте процедура – така ж сама, як описано вище.
Вартість послуги: від 1000 грн.
</content:encoded></item><item><title>Як шукати по архівам потрібні справи і який у них шифр?</title><link>https://verse-astro.vercel.app/posts/from-arch/</link><guid isPermaLink="true">https://verse-astro.vercel.app/posts/from-arch/</guid><description>Як шукати по архівам потрібні справи і який у них шифр?</description><pubDate>Wed, 01 Jan 2025 00:00:00 GMT</pubDate><content:encoded>
Історична довідка:

Нагадую, що раніше були метричні книги та інші записи, що в основному фіксував священнослужитель регіону. Священник міг бути один на 2-3 села, а то і більше. Так і церков могло бути не одна. І найбільша складність в тому, що не все зберіглося. Особливо сумно зі справами на територіях, де велися активні бойові дії в Світові війни. 

В 1930ті роки радянська влада не мала паперу, тому провела активну пропаганду знищення «старих» паперів з архівів, щоб повторно перетворити їх на папір… хоча варто згадати, що в царські часи також архіви продавали «архівную ветошь на пуды». 

В сучасних архівах збираються спеціальні комісії, які оприділяють цінність документів і потребу в ліквідації нецінних справ, що просто займають місце. Після Другої світової такі комісії і врятували багато частин справ, коли серед дійсно макулатурних справ знаходилися і особові документи, і фото. Приведу маленький приклад того, як віднайшовся чудом вцілілий ОРИГІНАЛ звуку фільму «За двома зайцями», хоча вважалося, що всі копії були знищені!

#### Щоб зрозуміти де і як шукати треба локалізувати місце пошуку. Тобто – в якому селі, місті чи хоча б повіті проживали ті чи інші родичі? 

Наступний крок – пройтися по всім відомим базам та архівним довідникам. І тут виділяємо наступні ресурси:

#### 1. Офіційна база ЦДІАК України [тиць](https://cdiak.archives.gov.ua/baza_geog_pok/).

Просто вибрати своє поселення і подивитися що і за які роки є.

#### 2. Звернутися до довідників архівів (в кожному архіві є довідковий апарат і книга з описом ФОНДІВ).

#### 3. Інші генеалогічні ресурси, такі як

* Рідні ([тиць](https://ridni.org/catalog/)) – люблю цей ресурс найбільше, бо є і сповідні розписи і інші документи ;
* Родометрика ([тиць](https://rodometrika.com/)) – інколи показує додаткову інформацію, таку, як записи з суду чи поліції;
* МК «генеалогія» ([тиць](https://genealogia.com.ua/poshuk-naselenykh-punktiv/)) – приватний дослідницький ресурс схожий на попередній, але працює стабільніше;

### НАЙЛЕГШИЙ пошук оцифрованої справи зробити через «[качиний інспектор](https://inspector.duckarchive.com/search)»! Він чітко оприділить чи оцифрована потрібна справа і дозволить зручно працювати дома не відвідуючи архів!

#### Будьте готові до наступних «сюрпризів»

* Справи\книги за потрібні роки просто нема (тоді дивіться по сусіднім селам – є маленький, але шанс, що «ваші» випадково знайдуться там).
* Перевіряйте назви поселень, адже в різні роки могли по різному називатися, а потім і взагалі зникнути, або бути поглинуті сусіднім (читай &quot;БІЛЬШИМ&quot;) селом.
* Справа\книга є, але не оцифрована (тут можна самотужки написати запит в архів і «викупити» сканкопію, або поїхати в читальний зал (інколи простіше відправити дослідника\друга, щоб пофоткати і поділитися з нами, адже ресурси, які ми (дослідники) фотографуємо собі – викладаємо у вільний доступ і для Вас!).
* Справа\книга може виявитися зовсім не в тому архіві. (Основна причина пов’язана з тим, що змінювався територіальний поділ і деякі книги одного міста\села за різні роки можуть зберігатися (як приклад) у Житомирі, а деякі у Львові та Рівно).
* Варто пам’ятати, що книг завжди було дві (оригінал і копія, яку відправляли в консисторію на збереження)… Але це зовсім не означає, що пощастить знайти хоча б одну.
* Тимчасово окуповані території наразі не доступні, як і більшість фондів\справ, які викрали кацапи з Херсону. Або ж ситуація пов’язана з їх же ж обстрілами, коли архів СБУ в Сумах чи музеї згоріли під час пожеж. 
</content:encoded></item><item><title>На початку генеалогічних досліджень</title><link>https://verse-astro.vercel.app/posts/from-scratch/</link><guid isPermaLink="true">https://verse-astro.vercel.app/posts/from-scratch/</guid><description>Систематизовані поради для початківців у генеалогії.</description><pubDate>Wed, 01 Jan 2025 00:00:00 GMT</pubDate><content:encoded>
**Слава Україні! Вітаю, шановна спільнота генеалогів!**

Мій початок досліджень роду бере з буремного 2022р., коли почався повномасштабний наступ рашистів. Ми всі переживали важкі емоції і хотіли скорішої перемоги та миру! І випадкова історія про сімейні легенди ще живої бабусі стало початком тернистого і неймовірного шляху загадок і здогадок.

За цей час знать і пошукових навичок стало стільки, що було прийнято рішення ділитися знайденими хитриками (аналог англіцизму &quot;лайфхаки&quot;) в статтях.

Нічого нового не планую давати, але систематизацію і способи пошуку в архівах – буду викладати спеціально під проєкт &quot;Качиний інспектор&quot;. Сподіваюся, що ці замальовки переростуть і у щось більше і нарешті об’єднають розрізнених дослідників України.

&gt; ЦЕ ВИКЛЮЧНО УКРАЇНОМОВНИЙ МАТЕРІАЛ! Якщо ще не зрозуміли, що треба спілкуватися українською – то шукайте і коментуйте в інших місцях.
&gt; Копіювання, переклад чи інше використання матеріалу без дозволу – заборонено.

## Основні 3 кроки в дослідженні роду:

### 1. Збір інформації про рідних.

Самий перший крок всіх дослідників – дізнатися імена і місця народження тих, кого рідні ще пам&apos;ятають особисто. А заразом зібрати всі свідоцтва про народження, шлюби, смерті. (Це все точно знадобиться! І не соромтеся брати документи на братів-сестер та інших родичів бабусь/дідусів до яких можете &quot;дотягнутися&quot;.)

Все це бажано  записати в такий формат:

&gt; рік та дата події – хто – яка подія – додаткова інформація

ПРИКЛАД:

* 1888р. (зі слів баби, то її дід народився в серпні) народився Петро Степанович МЕЛЬНИК його батько Степан Мельник мав млина, а ім’я матері Параска.
* 1904р. став навчатися на Фельдшера (не знаю де, але жив у Дубенському повіті)
* 1910р. Петро Степанович МЕЛЬНИК працює фельдшером в Бердичеві.
* 1911р. Петро Степанович МЕЛЬНИК одружився на Марії Іванівні з м. Ружин (була медсестра, наче. Мала дитину від першого чоловіка).

### 2. Створення генеалогічного дерева.

Замалюйте дерево і всіх додаткових родичей (братів-сестер, шлюби з іншими, позашлюбних дітей). Тут одразу додам, що краще використовувати програму (спробуйте декілька і виберіть ту, яка буде зручніше саме ВАМ).
На Windows пораджу GrampsAIO (безкоштовна + вона оновлюється і базу можна вигружати).
Хороша реалізація хмарного рішення у myheritage (про ДНК-генеалогію буде тут пізніше).

### 3. Пошук документів.

Окремо записати легенди і цікаві спогади від родичів. За бажанням – зняти на відео, звук (не всі мають час і бажання зустрічатися, але по телефону можна і поговорити). Зібрати всі світлини (хоча б перефоткати, якщо нема час на сканування), ВСІ документи (навіть лікарняні довідки і газети із статтями), можливо є артефакти (книжки, малюнки, побутові речі, як то ложки/чашки, які були виготовлені прапрапра). Все це, і навіть не значні елементи (як то підпис світлини), можуть стати важливими &quot;ключами&quot; для відкриття таємниць роду. Відвідайте цвинтар і пофоткайте там могили рідних і подивіться – може є хто поруч з тим самим прізвищем?

Ось на цьому можна і зупинитися, роздрукувати своє дерево А3 формата на декілька поколінь і порадіти, що так ошатно вийшло. Більшість початківців варто зупинитися саме тут. Це хороший результат, який можна і в подарунок оформити!
</content:encoded></item></channel></rss>