---
title: Як читати реквізити в архівах?
slug: archive-codes
description: 'Що таке архівні реквізити, фонди, описи, справи і як з ними працювати?'
category: Посібники
tags:
  - генеалогія
  - початківцям
  - реквізити
  - архіви
  - інструкція
pubDate: 2024-11-01T00:00:00.000Z
cover: /../src/assets/images../../assets/images/archive-codes-1.jpg
coverAlt: Приклад архівних реквізитів
author: Пан Качур
---

## Історична довідка

*Архіви з'явилися ще у далекі, але вже писемні часи. Логічно, що можновладцям і правителям треба було десь зберігати і свої Закони, і накази. Важливо було мати і договори, адже з появою судів і судової системи треба було перевіряти надану інформацію не тільки "словесно". Поступово з'явилися архіви, де все мало певну систему. Шукати в такій кількості документів доволі складно.*

*Сучасні принципи з'явилися в Європі у XVII–XIX ст. внаслідок централізації управління і зростання документопотоків. Вперше концепцію фондів систематизували французькі архівісти після Французької революції (1789–1799), коли було прийнято рішення зберігати документи не за тематикою, а за походженням (принцип "поважання фонду" або "respect des fonds".*

*Цей підхід став основою сучасної архівної системи.*

## Структура архіву

Головна задача архіву — швидкий і зручний пошук.

**Фонди** — це сукупність документів, що виникли в результаті діяльності однієї "структури", яка потребує зберігання в одному місці. Як приклад у більшості українських архівів ви побачите:

* Д — Фонди установ, організацій та підприємств до 1917-1920 років;
* Р — Фонди радянського періоду та Незалежної України;
* П — Фонди партійних і комсомольських організацій (1920-1991 роки);

**Описи** — структурований перелік справ фонду (грубо список з номерами). Приклад:

**Справи** — самі документи, що можуть містити текстові дані, світлини, креслення тощо.

Тому, коли бачите щось типу такого:

`ЦДІАК Ф.127, оп. 515, спр. 512 (арк. 25, об. 26)`

То це розшифровується так:

* Центральний Державний Історичний Архів м. Київ
* Фонд 127 (Київська духовна консисторія, м. Київ	(1700–1930),
* Опис 1080 (Метричні книги храмів м. Києва (1879–1920),
* Справа 512 (Метрична книга старообрядців та сектантів Київської міської управи)

В дужках, як легко помітити — номер аркуша (він завжди підписаний справа зверху починаючи з цифри 1 документу, що вцілів). І ось тепер, коли все стає зрозуміло, ми можемо перейти до наступної теми — як шукати по архівах потрібні справи і який у них шифр?
