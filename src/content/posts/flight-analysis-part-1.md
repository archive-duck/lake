---
title: 'Розбір польотів #1: Досягнення'
slug: flight-analysis-part-1
description: >-
  Перша стаття з циклу "Розбір польотів", на тему стану архівної справи в
  Україні.
category: Сучасне
tags:
  - дас
  - архівна_справа
  - досягнення
  - розбір_польотів
pubDate: 2025-01-07T00:00:00.000Z
cover: ../../assets/images/part-1.jpg
coverAlt: Качка думає про успіхи архівної справи України
author: Олександр Т.
---



Вітаю!

Це перша стаття з циклу [#розбір_польотів](/tags/розбір_польотів/1/), в якій піде мова про стан архівної справи в Україні. Зокрема, проаналізуємо здобутки останніх років, відзначимо причетних осіб та почнемо виховувати гарні звички в собі. Обійдемось без клішованих гасел та абстрактних чисел, і навпаки, покладаючись на сухі факти та дані зробимо власні висновки.

Дані використані в тексті, були:

* знайдені у відкритих джерелах
* зібрані інструментами Качиного Світу

_Пам'ятайте: Автор – не об'єктивний, хоч сильно намагається. Не будучи експертом в архівній справі, статистиці та юриспруденції, автор спирається на базові знання з цих сфер. Просимо піддати цей ~як і будь який інший~ текст сумніву, перевірити всі наведені дані самостійно, та скласти власне враження на тему._

Полетіли!

### Мірило

Для початку, давайте визначимо критерії, за якими можна оцінювати стан архівної справи. Без цього, будь-які оцінки є не більше ніж емоційні теревені.

#### Доступність або на скільки просто користувач може ознайомитись з архівною справою?

З однієї сторони, це просте і зрозуміле питання, бо кожен, хто отримував послуги в архіві, має власну відповідь. В той самий час, щоб відповісти на нього загально, по всім архівним установам, треба змінити оптику з персонального погляду, на статистичний.

Не існує опитувань думки користувачів архівів, яким можна було б довіряти. В нашій країні, соціологічні групи займаються іншим – тримають руку на пульсі питання _"якби завтра були президентські вибори, за кого ви б віддали свій голос?"_. Аналіз коментарів у соц.мережах теж не підходить, бо для нормального дослідження слід хоча б верифікувати, чи коментатор й справді отримував послугу в архіві і т.д.


FamilySearch
- 101,740 - справ онлайн з префіксом UKR (старі)
- 1,129,443 - справ онлайн без префіксу UKR (нові)


