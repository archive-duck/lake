---
title: На початку генеалогічних досліджень
slug: from-scratch
description: Систематизовані поради для початківців у генеалогії.
category: Посібники
tags:
  - генеалогія
  - початківцям
  - реквізити
  - архіви
  - інструкція
pubDate: 2024-11-15T00:00:00.000Z
cover: ../../assets/images/from-scratch-1.jpg
coverAlt: Початок шляху в генеалогії
author: Пан Качур
---

Слава Україні! Вітаю, шановна спільнота генеалогів!

Мій початок досліджень роду бере з буремного 2022р., коли почався повномасштабний наступ рашистів. Ми всі переживали важкі емоції і хотіли скорішої перемоги та миру! І випадкова історія про сімейні легенди ще живої бабусі стало початком тернистого і неймовірного шляху загадок і здогадок.

За цей час знать і пошукових навичок стало стільки, що було прийнято рішення ділитися знайденими хитриками (аналог англіцизму "лайфхаки") в статтях.

Нічого нового не планую давати, але систематизацію і способи пошуку в архівах – буду викладати спеціально під проєкт "Качиний інспектор". Сподіваюся, що ці замальовки переростуть і у щось більше і нарешті об’єднають розрізнених дослідників України.

> ЦЕ ВИКЛЮЧНО УКРАЇНОМОВНИЙ МАТЕРІАЛ! Якщо ще не зрозуміли, що треба спілкуватися українською – то шукайте і коментуйте в інших місцях.
> Копіювання, переклад чи інше використання матеріалу без дозволу – заборонено.

## Основні 3 кроки в дослідженні роду:

### 1. Збір інформації про рідних.

Самий перший крок всіх дослідників – дізнатися імена і місця народження тих, кого рідні ще пам'ятають особисто. А заразом зібрати всі свідоцтва про народження, шлюби, смерті. (Це все точно знадобиться! І не соромтеся брати документи на братів-сестер та інших родичів бабусь/дідусів.)

Все це бажано  записати в такий формат:

> рік та дата події – хто – яка подія – додаткова інформація

ПРИКЛАД:

* 1888р. (зі слів баби в літку) народився Петро Степанович МЕЛЬНИК його батько Степан Мельник мав млина, а ім’я матері Агафія Петрівна.
* 1904р. став навчатися на Фельдшера (не знаю де, але жив у Дубенському повіті)
* 1910р. Петро Степанович МЕЛЬНИК працює фельдшером в Бердичеві.
* 1911р. Петро Степанович МЕЛЬНИК одружився на Марії Іванівні з м. Ружин (була медсестра, наче. Мала дитину від першого чоловіка).

### 2. Створення генеалогічного дерева.

Замалюйте дерево і всіх додаткових родичей (братів-сестер, шлюби з іншими, позашлюбних дітей). Тут одразу додам, що краще використовувати програму (краще спробувати декілька і вибрати ту, яка буде зручніше саме ВАМ).
На Windows пораджу GrampsAIO (безкоштовна + вона оновлюється і базу можна вигружати).
Хороша реалізація хмарного рішення у myheritage (про ДНК-генеалогію читати тут).

### 3. Пошук документів.

Окремо записати легенди і цікаві спогади від родичів. За бажанням – зняти на відео, звук (не всі мають час і бажання зустрічатися, але по телефону можна і поговорити). Зібрати всі світлини (хоча б перефоткати, якщо нема час на сканування), ВСІ документи (навіть лікарняні довідки і газети із статтями), можливо є артефакти (книжки, малюнки, побутові речі, як то ложки/чашки, які були виготовлені прапрапра). Все це, і навіть  не значні елементи (як то підпис світлини), можуть стати важливими "ключами" для відкриття таємниць роду. Відвідайте цвинтар і пофоткайте там могили рідних і подивіться – може є хто поруч з тим самим прізвищем?

Ось на цьому можна і зупинитися, роздрукувати своє дерево А3 формата на декілька поколінь і порадіти, що так ошатно вийшло. Більшість початківців варто зупинитися саме тут. Це хороший результат, а може і подарунок!

*З повагою, пані О.*

### Свідоцтва про народження, шлюб, смерть.

Історична довідка:
Треба пам’ятати, що в Україні діє обмеження доступу до інформації (75 років). Це значить, що в архівах знаходяться документи не пізніше 1949р. (2024р. мінус 75р.). І це при умові, що вони вже передані в архіви із ДРАЦС.

До 1920х років всі записи велися в церковних книгах, які називаються "Метричні книги про народження", "про одруження" та "про смерть". Вони в свою чергу діляться на "православні", "костьол"(католицькі), "рабинат", "лютеранські".

Вивчаючи архів Черкащини віднайшлася така інформація: в Поліцейських відділках 1870х роках і пізніше були свої "поліцейські книги". Проте туди записували народжених у "сектантів-іновірців", шлюби тих самих "сектантів" та смерті: вбивства. (Варто розібратися з самогубцями і пошукати ще такі записи.) Посилання: [https://www.familysearch.org/ark:/61903/3:1:3Q9M-CSSC-D9V8-G?view=explore\&groupId=M9M2-X64](https://www.familysearch.org/ark:/61903/3:1:3Q9M-CSSC-D9V8-G?view=explore\&groupId=M9M2-X64)

Також з 1905р. "сектанти" (старовіри та інші "не визнані" релігійні течії) мали свої книги, або реєструвалися в управах. Сюди можна віднести і "незаконні шлюби" (приклад з особистого дослідження, коли зі слів нашої пра-пра вона "в 1914р. зареєструвала народження дитини в управі, бо була "атеїсткою". Це перебільшення, адже вона була одружена і мала двох дітей від першого шлюбу, а крім того, її "другий чоловік" теж був у шлюбі і теж мав двох дітей. Це і стало причиною записатися в управі!
Крім того одне з моїх правил дослідника – термінологія і розуміння (вживання) може не відповідати сьогоденню.
У Київській та Волинській губерніях між 1900 і 1917 роками атеїзм був явищем, характерним переважно для вузьких кіл інтелігенції та радикальних революціонерів. Для більшості населення регіону православ'я залишалося важливим елементом життя. Проте політичні та соціальні зміни, які розпочалися в цей період, заклали підґрунтя для подальшої боротьби з релігією після революції 1917 року.

*Закона 17 апрѣля 1905 г., было предоставлено право волостнымъ правленіямъ записывать метрики раскольниковъ...* існували ще й різноманітні *"Сектанты, не признающіе духовныхъ лиц"*, у яких не було метричних книг... І до 1905, і після для сектантів: *"Книги гражданскаго состоянія ведутся въ городахъ Городскими управами или Городскими старостами, а въ уѣздахъ волостными правленіями"*.

#### Спосіб 1: Фізичний похід до найближчого ДРАЦС

При собі мати: свій паспорт та документи, що підтверджують родині стосунки. Вартість: від 10 грн. та оплата на місці.
Процедура: прийти і сказати "хочу отримати витяг (чи свідоцтво) про смерть, народження, шлюб."

Витяг – видається на звичайному білому аркуші і зазначає все окрім інформації про….
Свідоцтво – видається на бланку. Його нададуть лише про смерть. Містить повну інформацію в тому числі і …
Архівна довідка -

#### Спосіб 2: Подача запиту через "ДІЯ"

При собі мати: згенерований цифровий ключ на ваше ім’я та відскановані на ПК документи, які підтверджують Ваші родинні стосунки.
Вартість: від 2 грн. та оплата на місці.
Процедура:
Зайшли і вибрали на кого і які документи хочете отримати.
Зручність цієї послуги – отримати можна на відділення пошти, або ж кур’єром.

<!-- #### Спосіб 3 Відправка запиту на е-майл? (перевірити, чи можна так) -->

#### Спосіб 3: Адвокатський запит, довіреність

Цим питанням займається юрист або довірена особа, яка має доручення і копії Ваших документів.
Вартість послуги: від 1000 грн.

## Паспорт в генеалогії та радянська форма-1 (Заява про видачу паспорта від 1974р.)

Стаття , можливо, буде доповнена, адже має багато цікавих уточнень.
(по матеріалам взятих [https://prashhur.com/zayava-pro-vidachu-pasporta/](https://prashhur.com/zayava-pro-vidachu-pasporta/))

Історична довідка:
Паспорт використовувався для подорожей в інші країни, адже якось треба індифікувати людину, яка мандрує. Фотографію було фактично винайдено в 1816р., а знімки на побутовому рівні стануть доступнішу лише в кінці ХІХ століття. Тому в паспорті описувалася зовнішність пред’явника текстом.

З початку ХХ століття все до більшої кількості документів почали прикріпляти світлини. Тоді не було чітких норм і можна зустріти випадки, коли подавали на офіційні документи світлини з дітьми, з тваринами, в профіль, тощо.

Більш детально за радянську систему можна прочитати у статті вище, а я зосереджуся на постанові Ради Міністрів СРСР від 28 серпня 1974 року № 677 "Про затвердження положення про паспортну систему в СРСР". Вона забов’язувала всіх громадян замінити старі паспорти на нові і отримати їх у разі відсутності (мешканці сіл були обмежені в цьому праві і фактично було заручниками, адже без документів у місті ти ніде не влаштуєшся).
Знаючи інформацію вище і те, що форма-1 зберігалася весь цей час в картотеках територіальних підрозділів ДМС і була в 2020р. переведена в  цифровий формат, можна почати діяти!

Спосіб 1 (фізичний лист-запит):
Надати: Заяву та копію паспорту та документи, що підтверджують родині стосунки.
Вартість: лише доставка листа на адресу.
Центральне міжрегіональне управління ДМС
у м. Києві та Київській області вул. Березняківська, 4-А,
м. Київ,
02152
Процедура: відправити фізично лист і дочекатися зворотної відповіді.

Спосіб 2 (Подача запиту через електронну адресу):
Надати: заяву, паспорту та всі документи мають бути вкладені в один файл PDF і підписані ВАШИМ цифровий ключ.
Вартість: безкоштовно.
Процедура:
Відправити на ось цю електронну адресу [hotline@dmsu.gov.ua](mailto:hotline@dmsu.gov.ua)
Або заповнити форму на сайті: [https://dmsu.gov.ua/services/hotline.html?fbclid=IwAR2TeD7gwmRlqCA0Qm27UQCXHt3cgR0vRrZppQjsvmEkVDEiJHH0iSygeiE](https://dmsu.gov.ua/services/hotline.html?fbclid=IwAR2TeD7gwmRlqCA0Qm27UQCXHt3cgR0vRrZppQjsvmEkVDEiJHH0iSygeiE)
Важливо – документи присилають виключно на фізичну адресу і виключно у вигляді скан-копії. Тому буде не колір, а чорно-біле зображення.

Спосіб 3 (адвокатський запит, довіреність):
Цим питанням займається юрист або довірена особа, яка має доручення і копії Ваших документів, проте процедура – така ж сама, як описано вище.
Вартість послуги: від 1000 грн.
